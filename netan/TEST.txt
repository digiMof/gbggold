Capitolo 1

Il tempo ha cominciato a diradarli, eppure non si può ancora dire che siano pochi, a <span class="place-name">Ferrara</span>, quelli che ricordano il dottor <span class="pers-name">Fadigati</span> (<span class="pers-name">Athos Fadigati</span>, sicuro - rievocano -, l'otorinolaringoiatra che aveva studio e casa in <span class="place-name">via Gorgadello</span>, a due passi da <span class="place-name">Piazza delle Erbe</span>, e che è finito così male, poveruomo, così tragicamente, proprio lui che da giovane, quando venne a stabilirsi nella nostra città dalla nativa <span class="place-name">Venezia</span>, era parso destinato alla più regolare, più tranquilla, e per ciò stesso più invidiabile delle carriere...).

Fu nel '19, subito dopo l'altra guerra. Per ragioni di età, <span class="pers-name">io</span> che scrivo non ho da offrire che una immagine piuttosto vaga e confusa dell'epoca. I caffè del centro rigurgitavano di ufficiali in divisa; ogni momento lungo <span class="place-name">corso Giovecca</span> e <span class="place-name">corso Roma (oggi ribattezzato corso Martiri della Libertà)</span> passavano camion sventolanti di bandiere rosse; sulle impalcature che ricoprivano la facciata in costruzione del <span class="place-name">palazzo delle Assicurazioni Generali</span>, di fronte al lato nord del <span class="place-name">Castello</span>, era steso un enorme, scarlatto telone pubblicitario, che invitava amici e avversari del socialismo a bere concordi l'APERITIVO LENIN; le zuffe fra contadini e operai massimalisti da una parte, ed ex combattenti dall'altra, scoppiavano quasi ogni giorno... Questo clima di febbre, di agitazione, di distrazione generale, entro cui si svolse la prima infanzia di tutti coloro che sarebbero diventati uomini nel ventennio successivo, dovette in qualche modo favorire il veneziano <span class="pers-name">Fadigati</span>. In una città come la nostra, dove i giovani di buona famiglia riluttarono più che in qualunque altro luogo a ritornare dopo la guerra alle professioni liberali, si capisce come avesse potuto mettere radici senza quasi farsi notare. Fatto sta che nel '25, quando la scalmana anche da noi cominciò a placarsi, e il fascismo, organizzandosi in grande partito nazionale, fu in grado di offrire vantaggiose sistemazioni a tutti i ritardatari, <span class="pers-name">Athos Fadigati</span> era già solidamente impiantato a <span class="place-name">Ferrara</span>, titolare di un magnifico ambulatorio privato, e per di più direttore del reparto orecchio-naso-gola del nuovo <span class="place-name">Arcispedale Sant'Anna</span>.

Aveva incontrato, come si dice. Non più giovanissimo, e con l'aria, già allora, di non esserlo mai stato, piacque che fosse venuto via da <span class="place-name">Venezia</span> (lo raccontò una volta lui stesso) non tanto per cercare fortuna in una città non sua, quanto per sottrarsi all'atmosfera angosciosa di una vasta casa sul <span class="place-name">Canal Grande</span> nella quale aveva visto spegnersi in pochi anni ambedue i <span class="pers-name">genitori</span> e una <span class="pers-name">sorella</span> molto amata. Erano piaciuti i suoi modi cortesi, discreti, il suo evidente disinteresse, il suo ragionevole spirito di carità nei confronti dei malati più poveri. Ma prima ancora che per queste ragioni, dovette raccomandarsi per come era: per quegli occhiali d'oro che scintillavano simpaticamente sul colorito terreo delle guance glabre, per la pinguedine niente affatto sgradevole di quel suo grosso corpo di cardiaco congenito, scampato per miracolo alla crisi della pubertà e sempre avvolto, anche l'estate, di soffici lane inglesi (durante la guerra, a causa della salute, non aveva potuto prestar servizio che nella censura postale). In lui ci fu di sicuro, insomma, a prima vista, qualcosa che subito attrasse e rassicurò.

Lo studio di <span class="place-name">via Gorgadello</span>, dove riceveva dalle quattro alle sette di ogni pomeriggio, completò più tardi il suo successo.

Si trattava di un ambulatorio davvero moderno, come fino allora a <span class="place-name">Ferrara</span> nessun dottore ne aveva mai avuto di uguali. Fornito di un impeccabile gabinetto medico che quanto a pulizia, efficienza, e perfino ampiezza, poteva esser paragonato soltanto a quelli del <span class="place-name">Arcispedale Sant'Anna</span>, si fregiava oltre a ciò di ben otto stanze dell'attiguo appartamento privato come di altrettante salette d'aspetto per il pubblico. I nostri concittadini, specie quelli socialmente più ragguardevoli, ne furono abbagliati. Divenuti all'improvviso insofferenti del disordine pittoresco, se si vuole, ma troppo familiare e in fondo equivoco, nel quale gli altri tre o quattro anziani specialisti locali continuavano a ricevere le rispettive clientele, se ne commossero come per un omaggio particolare. Dove erano, da <span class="pers-name">Fadigati</span> - non si stancavano mai di ripetere -, le interminabili attese ammucchiati l'uno sull'altro come bestie, ascoltando attraverso le fragili pareti divisorie voci più o meno remote di famiglie quasi sempre allegre e numerose, mentre, alla fioca luce di una lampadina da venti candele, l'occhio non aveva da posarsi, scorrendo lungo i tristi muri, che su qualche NON SPUTARE! di maiolica, qualche caricatura di professore universitario o di collega, per non parlare di altre immagini anche più melanconiche e iettatorie di pazienti sottoposti a enormi clisteri davanti a un intero collegio accademico, o di laparatomie a cui, sogghignando, provvedeva la Morte stessa travestita da chirurgo? E come poteva essere accaduto, come!, che si fosse sopportato fino allora un simile trattamento da Medio Evo?

